Zbudowana na szczycie skał górujących nad Wybrzeżem Mieczy, cytadela Candlekeep kryje w swoim wnętrzu
najpełniejszą i chyba największą kolekcję pism w Faerunie. Imponująca Fortexa, której władcy
trzymają się z dala intryg i spisków, siejących spustoszenie w pozostałych Zapomnianych Krainach
Odosobniona i dobrze zarządzana jest prawdziwym domem dla jej mieszkańców.

Twoja historia zaczyna sie wśród tych sal pełnych wiedzy. Pod opieką mędrca Goriona upłynęlo Ci tu
bez mała 20 lat. Wychowywał Cię jak ojciec, karmiąc niezliczonymi opowieściami o bohaterach, potworach,
kochankach i zdrajcach, bitwach i tragediach. Jednej wszakże nigdy Ci nie opowiedział: historii
dotyczącej twego pochodzenia i dziedzictwa. Wiadomo ci jedynie, że jesteś sierotą o nieznanej przeszłości.

Ostatnio Gorion zaczął się od ciebie odsuwać... jakby ciężko legły mu na sercu jakieś sprawy
wielkiej wagi. Podejmowane przez ciebie wysiłki poznania przyczyny  jego smutku, spełzły na niczym.
Pocieszasz się, że Gorion jest mądrym człowiekiem i wszystko Ci powie we właściwym czasie. Mimo to, jego
milczenie napełnia cię złowrogimi przeczuciami. Obawiasz się, że zbliża sie jakieś tajemnicze zło...


Dziś Gorion okazuje większe niż zwykle oznaki podniecenia... I co jest doń zupełnie niepodobne, oderwał
cię od obowiązków w połowie dnia. Pośpiesznie udzielił ci kilku wskazówek dotyczących ekwipunku, dał trochę
złota (pozbył się przy tym niemal wszystkich oszczędności), nie podał jednak przyczyny pośpiechu. Tak czy owak
stoisz teraz przed jedyną w Cadlekeep oberżą z zamiarem nabycia ekwipunku przed dość nieoczekiwaną podróżą.